---
layout: page
title: Over mij
---

Hey! Ik ben Tristan. Negentien jaar oud, kom uit Nederland. Al 11 jaar zie ik drummen als het mooiste dat er is, ik houd van computers, en studeer op het moment Chemische Technologie in Groningen.

Naast de talloze uren drummen, stop ik ook veel tijd in het luisteren van muziek. Ik verzamel ook cd's, waarbij ik mijn collectie probeer bij te houden op [Discogs](https://www.discogs.com/user/tristanlukens/collection). De afgelopen jaren ben ik ook bij ontzettend veel concerten geweest, van Slipknot naar Queens of the Stone Age naar TesseracT naar Spiritbox. Goed geluid vind ik ook belangrijk — zo heb ik een set KEF LS50s staan. Er ligt ook nog een Tannoy Arena sub onder.

Mijn autoafspeellijst is openbaar op Spotify. [Voel je vrij een kijkje te nemen ;)](https://open.spotify.com/playlist/2cDHvXSfJ1a9Jtq1Ki9MME?si=c646fd330685496b)

Ik heb al zoveel versies van deze website gemaakt. Volgens mij is dit de zevende.

Ik doe namelijk al een tijdje aan het programmeren — ik begon op mijn kleine iPad mini met Swift Playgrounds, een jaar of tien geleden. Toen ik eindelijk de optie kreeg met Xcode bezig te gaan, was ik erg fanatiek. Maar het hele apps maken werd wel een beetje vervelend. Xcode beviel ook niet lekker. Later ben ik begonnen met websites maken, eerst met alleen HTML en CSS, toen ook met JS en Svelte erbij.

Ergens daartussen ben ik met Linux begonnen, en kreeg ik meer kennis over computers in het algemeen. Ondanks dat de ICT niet mijn werkveld is, beleef ik nog steeds plezier in het spelen met computers.

Verder is mijn lievelingseten pasta, m'n lievelingsdier is de olifant (of de beer, kweenie man) en ik houd van autorijden. Ik doe tegenwoordig ook aan hardlopen, totdat ik de volgende onvermijdbare blessure oploop.

Cheers.
